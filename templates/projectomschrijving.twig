<p>Een algoritmische toepassing is software waarmee op geautomatiseerde wijze voorspellingen worden gedaan, besluiten worden genomen en/of adviezen worden gegeven door gebruik te maken van data-analyse, statistiek en/of zelflerende logica.</p>

<p>Een coalitie van overheden werkt aan een overzicht van de algoritmische toepassingen die zij in de praktijk inzetten: Algoritmeregister. Door in deze registratie aspecten van algoritmische toepassingen op een begrijpelijke manier vast te leggen kunnen wij transparantie bieden en verantwoording af leggen. In het register kun je technische elementen terugvinden, zoals de dataverwerking of broncode, maar bijvoorbeeld ook afspraken tussen overheden en leveranciers of bijvoorbeeld een beschrijving van de werking van het algoritme.</p>